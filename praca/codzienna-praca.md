Staraj się nie pisać kodu, który bardzo odbiega istniejących rozwiązań w aplikacji. Przykładem może być sytuacja, gdy masz za zadanie wyświetlić okno modalne (ang.: 'modal window'), czyli okno w którym pokażemy jakąś informację, udostępnimy przyciski ustawień itp. Zamiast szukać rozwiązania tego problemu w Internecie, lub wprowadzić znane nam rozwiązania (np. bibliotekę) najpierw powinniśmy przeanalizować istniejący kod. Szukamy takiej podstrony, takiego scenariusza używania aplikacji gdzie wyświetlane są okna modalne. Jeśli nie jesteś w stanie takowych znaleźć, zapytaj się współpracowników lub inną osobę związaną z projektem - może oni będą w stanie wskazać ci takie miejsce. Następnie musimy znaleźć kod odpowiedziany za tworzenie takiego modala i na jego podstawie stworzyć nasze własne okno modalne.

Co w przypadku, gdy mamy uzasadnione powody, żeby wprowanić nowe rozwiązania, pomimo istnienia innej implementacji? Gdy mamy dobry powód (np. wykorzystywana jest przestarzała biblioteka lub istniejąca implementacja nie pozwala na wykonanie tego, co chcemy osiągnąć) to warto spóbować ponegocjować z programistami. Jak dostaniemy od nich zielone światło (tylko wtedy!) będziemy mogli dokonać tych zmian.

Jeśli w ogóle nie ma takiego elementu w aplikacji, wtedy mamy wolną rękę co do sposobu implementacji (opcjonalnie możemy skonsultować tę decyzję ze współpracownikiem).
