# Sprzet

Poniższe sugestie co do elementów komputera zostały napisane głównie z perspektywy posiadania laptopa. Jednakże komputer stacjonarny jest równie dobry jeśli chodzi o platformę dla programisty. W wypadku stacjonarki zwykle za podzespoły o porównywalnych parametrach zapłacimy prawdopodobnie mniej w porównaniu z laptopem. Łatwiejsza jest ingerencja w konfigurację sprzętu, ale takie zmiany wymagają odrobiny wiedzy i doświadczenia, żeby poszczególne części dobrze ze sobą współpracowały. Może być cichszy, i łatwiejszy do schłodzenia, zwł. w przypadku mocniejszego procesora i karty grafiki. Zaletą laptopa jest z kolei zwykle dobre dobranie podzespołów i mobilność. Możliwość łatwego zabrania komputera do plecaka/torby w podróż czy na uczelnię stanowi dla wielu osób argument przemawiający za wyborem laptopa.

Jeśli posiadasz starszy sprzęt, lub o słabszych parametrach możesz użyć lżejszego środowiska graficznego dla Linuxa, np. [Xfce](https://www.xfce.org/). Zamiast mocno obciążającego zasoby kombajnu IDE możesz tworzyć kod w edytorze tekstowym (np. [SublimeText](https://sublimetext.com/), [Atom](https://atom.io/) czy [Vim](http://www.vim.org/)/[Neovim](https://neovim.io/)). Pomocne jest też ograniczenie ilości działających aplikacji, i operowanie na mniejszej ilości kart w przeglądarce internetowej. Opcją wartą rozważenia jest dokupienie kości RAMu, jeśli mamy mamy jej mało i dostępny jest wolny slot.

## Na co warto zwracać uwagę przy wyborze komputera do programowania?

- Dysk twardy - koniecznie SSD. Wielkość: minimum 128 GB, rozsądna pojemność 250GB. W razie potrzeby 2 dyski (szybki SSD na system i programy; oraz wolniejszy, pojemniejszy HDD - na rzadko wykorzystywane, duże pliki).
- Ekran - jakikolwiek. Minimum o rozdzielczości full HD (1920x1080px). Ilość i konfiguracja w zależności od osobistych preferencji (sam ekran laptopa lub laptop + 1/2 monitory zewnętrzne). Jeśli pracujesz jako grafik/frontendowiec itp. być może matryca z lepszym odwzorowaniem kolorów będzie lepsza.
- RAM - 4 GB to absolutne minimum; 8GB powinno wystarczyć do większości zastosowań; warto mieć możność dodania kości pamięci (wolny slot), żeby w razie potrzeby zwiększyć ilość RAMu.
- Procesor - w web developmencie nie ma dużego znaczenia. Prawdopodobnie najlepszym wyborem będzie Intel i3/i5/i7, co najmniej 2 rdzenie/4 wątki. Jeśli masz zamiar programować aplikacje wykorzystujące w znacznym stopniu moc CPU warto rozważyć zakup mocniejszej jednostki (np. 4 rdzeniowy i5/i7).
- Karta graficzna - w zasadzie jakakolwiek. Jeśli masz zamiar programować gry, renderować sceny np. w Blenderze, czy wykorzystywać programowanie np. na rdzeniach CUDA, lub po prostu mieć możliwość pogrania w nowsze gry warto zaopatrzyć się w mocniejszą kartę.
- Chłodzenie - komputer powinien być w miarę cichy podczas normalnej pracy. Wiatraki powinny być głośne tylko przy dużym obciążeniu CPU/GPU.
- Klawiatura - najpewniej będzie dosyć intensywnie wykorzystywana, zatem powinna być wygodna (niski, dobrze wyczuwalny skok klawiszy, podświetlanie). W zależności od potrzeb wraz z pełnym układem klawiszy numerycznych i klawiszem CTRL jako pierwszy z lewej u dołu z lewej (zamiast klawisza funkcyjnego Fn).
- Złącza: co najmniej 2 lub 3 USB (najlepiej 3.0); 2xHDMI lub HDMI + D-Sub (VGA); port sieciowy RJ-45; minijack 3.5; opcjonalnie czytnik kart SD. Napęd Blu-ray/DVD w zależności od potrzeby.
- Inne: słuchawki (zamknięte, nauszne - jakiekolwiek, byle były w miarę wygodne), kamera internetowa, mikrofon (np. wraz ze słuchawkami, w laptopie wbudowany obok kamery itp.), mysz komputerowa (jakakolwiek, wygodna). W przypadku programowania na urządzenia iOS, Android raczej konieczne jest posiadanie fizycznego urządzenia. Podobnie w przypadku pracy jako frontendowiec - przydaje się mieć smartfony, tablety itp. do testowania wyglądu strony na różnych rozdzielczościach ekranu. Okulary z filtrem, jeśli ekran może szkodzić oczom. Przydatne jest również posiadanie przynajmniej 2 pendivów, co najmniej 2GB. Połączenie internetowe być może nie jest koniecznością, ale w praktyce warto go mieć, żeby podejrzeć aktualną dokumentację, albo znaleźć rozwiązanie problemu na StrackOverflow. Internet powinien być na stabilny; prędkość nie ma większego znaczenia, o ile nie ściągamy często dużych plików (np. obrazów systemów).

- Stolik/biurko: takie, żeby można było wygodnie przy nim siedzieć, z odpowiednią ilością miejsca na laptopa/monitory, mysz oraz klawiaturę. Krzesło powinno być obrotowe, na kółkach, z podłokietnikami i regulacją wysokości. Krzesło powinno mieć być tak ustawione w stosunku do biurka, żeby oparte na nim ręce (nadgarstki) nie znajdowały się zbyt wysoko, a górna krawędź ekranu laptopa znajdowała się nieco poniżej linii wzroku. Zewnętrzne monitory mogą mieć górną krawędź nieco wyżej - lekko powyżej wysokości oczu. Dzięki temu zaoszczędzisz sobie zadzierania głowy do góry, a w konsekwencji bolesnych dolegliwości szyjnego odcinak kręgosłupa.

Generalnie programowanie, a zwłaszcza web development nie zwykle nie wymaga posiadania mocnego sprzętu. Podane wyżej parametry są przykładowe, nakierowane na szybkość, wygodę i ergonomię pracy. Nie oznacza to, że bez wydania sporej sumy nie będziesz w stanie programować - wręcz przeciwnie. Do w miarę zadawalającego developmentu wystarczy o wiele słabszy sprzęt. Nie kupuj mocnego sprzętu, nie wiedząc czy ci się on przyda. Popełnisz wtedy taki sam błąd, jak ludzie którzy wydają tysiące złotych na sprzęt narciarski, zanim jeszcze spróbują zjechać ze stoku. Zatem polecam zacząć przygodę z programowaniem np. na niedrogim, posiadanym już komputerze. Gdy uznasz, że ten już ci nie wystarcza, podrasujesz go, lub kupisz nowy, lepszy. Środowisko developerskie jest pod tym względem wspaniałe - w odróżnieniu od wielu innych zawodów, gdzie potrzebujesz zainwestować spore sumy w sprzęt i narzędzia, tutaj próg wejścia jest naprawdę niski.

Jeśli przyszedłeś do firmy na praktyki/staż/pracę powinieneś otrzymać sprzęt. Jeśli będzie ci czegoś brakowało, to naturalnie możesz poprosić przełożonego o dodatkowy monitor, czy słuchawki. Warto mieć osobisty drugi komputer/laptop, nawet dużo słabszy - może on służyć jako poletko do eksperymentów z innym systemem operacyjnym, środowiskiem itp. I, co jest bardzo istotne, będzie zapasowym komputerem gdy główny sprzęt zepsuje się, zostanie zgubiony lub skradziony.

Czy kupić sobie MacBooka? Zaletami laptopów od Apple jest ciche działanie (brak wiatraczków), bardzo duża bateria, bardzo dobry design, wytrzymałość. System OS X jest unixopodobny, stabilny, jednocześnie nie potrzebuje go konfigurować - 'po prostu działa'. Wadami Maców jest bardzo wysoka cena, konieczność kupowania drogich akcesoriów (np. przejściówek złącz), brak możliwości uruchomienia gier. Ogólnie rzecz ujmując wielu programistów preferuje Maki, jednak absolutnie nie są one konieczne do tego, żeby pracować jako developer.
