# O poradniku

## Tematyka poradnika

Niniejszy poradnik jest próbą uporządkowania i przedstawienia informacji, które mają na celu pomóc osobom chcącym rozpocząć pracę jako programista aplikacji internetowych (web developer). Omawia takie aspekty jak potrzebne umiejętności, opisuje rozmowę rekrutacyjną, przybliża i przygotowuje do pierwszych dni i tygodni w pracy (praktyce, stażu).

Informacje zawarte tutaj nabyłem przez własne doświadczenie lub są rezultatem przemyśleń. W dużej mierze można je podsumować jako "rzeczy, które chciałbym wiedzieć gdy zaczynałem pracę jako web developer, i gdy ubiegałem się o nią".

Nie ma gwarancji, że tutejsze porady zadziałają dla każdego, w każdym przypadku. Zachęcam do zapoznanie się z nimi, a następnie przemyślenie ich samemu, i podjęcie decyzji odnośnie rozwoju programistycznego idąc według tych wskazówek, lub według własnego mniemania. Pomocne może być też skonsultowanie się ze znajomym programistą, lub zapytanie na czacie/forum programistycznym.

Opis rzeczy przestawionych tutaj może różnić się od haseł encyklopedystycznych. Definicje (np. w sekcji słowniczka) są podane tak, aby ułatwić ich zrozumienie (np. dla osoby nietechniczej), zamiast skupiać się na 100% zgodności z określeniami naukowymi.

## Dla kogo on jest?

Ten poradnik jest przeznaczony przede wszystkim dla osób chcących podjąć pierwszą pracę w zawodzie programisty - web developera. Osoby pracujące od niedawna w tym zawodzie, czy też ci, którzy dopiero są na etapie edukacji w szkole średniej/na studiach również mogą wynieść z niego wiele pożytecznych (mam nadzieję) informacji.

## Kontakt

Pytania? Uwagi? Sugestie? Proszę o kontakt poprzez pocztę elektroniczną: bsisbh5tg@mail.com

## Darowizny

Ten poradnik jest całkowicie darmowy, i takim pozostanie. Jeśli ktoś uzna, że chciałby wesprzeć autora, to można to zrobić przez przelanie datku na konto 77249010570000990080061076 (Alior Bank SA)
