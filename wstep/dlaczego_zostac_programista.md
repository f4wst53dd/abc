# Dlaczego zostać programistą (web developerem)

Poniżej wymienione zostało kilka aspektów, według których dana osoba może podjąć decycję o zostaniu (lub nie zostaniu) web developerem (programistą).

## Motywacja ekonomiczna

Branża IT, w tym zawód programisty jest zwykle dosyć dobrze opłacany. Jednak płaca jest wynikiem kilku czynników. Od rodzaju umowy, od firmy, od lokalizacji geograficznej miejsca pracy, od poziomu wiedzy i doświadczenia, od wynegocjonowanej stawki itd. Zatem ilość zarabianych pieniędzy może nie być oszałamiająca, zwłaszcza kiedy dopiero zaczynamy pracę jako programista.

Pomimo zróżnicowania płac zawód programisty ma - w odróżnieniu od wielu innych profesji - ma praktycznie nieograniczony górny pułap zarobków. Jeśli nie na etacie, to prowadząc własnę firmę. Jak nie będąc szefem własnej firmy, to poprzez stworzenie własnego projektu. Taki projekt informatyczny (strona www, aplikacja mobilna, gra itp.) jest szansą na zarobienie kwot, które mogą nawet zapewnić dostatnie życie do emerytury.

## Prosta i lekka praca

Osobom nie związanym z branżą programistyczną wydaje się często, że tego rodzaju praca jest łatwa, lekka i przyjemna. Wręcz nie różniąca się od zwykłego siedzenia przed komputerem, czyt. przeglądania Internentu, czy oglądania dokumentów zgromadzonych na dysku twardym. Prawda jest inna. Programowanie (w tym web-developement) jest często nietrywialną, wymagającą wielkich nakładów intelektualnych oraz posiadania dużej cierpliwości pracą. Jest to łączenie wielu bibliotek, komponentów, zależności w całość. Bywa, że te składowe są niekompatybilne ze sobą, nie ma dla nich dokumentacji, lub jest ona szczątkowa. Jest to praca, gdzie nierzadko trzeba brać pod uwagę dziesiątki czynników, w tym wymagania właściciela produktu, skomplikomplikowaną logikę biznesową. Często istniejący kod projektu jest napisany z użyciem przestarzałych technik lub jest kiepskiej jakości. Z tego powodu ciężko jest go zrozumieć, modyfikować, czy dodawać kolejne funkcjonalności.

Samo siedzenie przy komputerze kilka godzin dziennie (przeciętnie 8 w pracy), wpatrywanie się w ekran monitora itp. jest dużym wyzwaniem, i nie każdy będzie miał tyle cierpliwości i odporności, żeby pracować w taki sposób.

## Popularność

Kolejnym powodem, dla którego mógłbyś chcieć pracować jako programista jest popularność tego zawodu. Technologie komputerowe otaczają nas dookoła, i trend ten się zwiększa. Można wtedy pomyśleć, że ilość potrzebnych rąk do pracy będzie na tyle duża, że zawsze będziemy mieli zagwarantowaną pracę, nawet będąc przeciętnym, lub nawet kiepskim programistą. Jest to błędne rozumowanie, ponieważ rynek może nasycić się. Wtedy przypadkowi programiści, nie mający predyspozycji do tego zawodu, mogą mieć trudności ze znalezieniem zatrudnienia.

## Upowszechnienie wiedzy informatycznej

Komputery są powszechnie obecne wśród nas i trend ten ulega pogłębieniu. Może trzeba zatem uczyć wszystkich programowania, np. w szkołach razem z innymi przedniotami szkolnymi? Kierowcy samochodu zupełnie nie jest potrzebna wiedza na temat jak dokładnie wygląda przebieg spalania paliwa w silniku lub np. znajmość wewnętrznych mechanizmów żeby być bardzo dobrym kierowcą. Kierowca może nawet wierzyć, że "pod maską siedzi diabeł, a auto szybciej jedzie jak go mocniej na ogon nadepnie" - podobnie osoby sprawnie posługujące się komputerem (programami) na ogół w ogóle nie muszą znać programowania. Wiedza programistyczna, lub znajmość działania komputera nie zaszkodzi - ale nie jest konieczna. Wnętrze programu (kod) jest ukryty pod interfejsem tego programu - podobnie jak przetwarzanie płatności kartą płatniczą jest ukryte pod interfejsem czynności płatności (tj. wsunięcie jej w terminal płatniczy i wpisanie pinu).
